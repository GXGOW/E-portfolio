<h3>Myers-Briggs Type Indicator </h3>
<h4>Energievoorkeuren</h4>
<picture><img src="../images/italent/energievk.png" /></picture>
<h4>Aandachtvoorkeuren</h4>
<picture><img src="../images/italent/aandachtvk.png" /></picture>
<h4>Beslissingsvoorkeuren</h4>
<picture><img src="../images/italent/beslissingsvk.png" /></picture>
<h4>Levensvoorkeuren</h4>
<picture><img src="../images/italent/levensvk.png" /></picture>
<p><i>Volgens het model van Jung zijn jouw voorkeuren: introversion, sensing, thinking en judging. Dat wil zeggen, je bent systematisch, ijverig en gereserveerd. Je stelt prijs op orde en structuur en hebt een sterk gevoel van verantwoordelijkheid. Je werkt grondig, hebt veel doorzettingsvermogen en oog voor detail. Anderen vinden je uiterst betrouwbaar. Je richt je op feiten, details en resultaten. Je komt het meest tot je recht in beroepen en activiteiten waarin een grondige afhandeling van werkzaamheden vereist is. Beroepen die bij je passen zijn bijvoorbeeld: accountant, elektricien, en wiskundeleraar. Je leert het makkelijkste: van concrete en nuttige toepassingen Valkuilen: Pas op dat je niet in een sociaal isolement terecht komt. Je kunt ook star worden en je in details verliezen.</i></p>
<p>Ik ben verbaasd over deze resultaten. Niet omdat ze volledig verkeerd zijn. Integendeel zelfs, het is zo goed als een exacte beschrijving van mijn karakter. Al deze dingen passen perfect bij mij. Ik heb effectief oog voor detail, ik werk het liefst grondig en geef niet snel op en wil het liefst alles zo perfectionistisch mogelijk afwerken. Enkel bij de bijbehorende beroepen slaat de test de bal mis, aangezien dat drie beroepen zijn die helemaal niet binnen mijn interessegebied vallen.</p>
<p>Natuurlijk zijn mijn zwaktes, oftewel mijn <a href="https://nl.wikipedia.org/wiki/Valkuilen" target="_blank" id="valkuil">valkuilen</a>, volgens de test ook zeker juist. Aangezien ik ook op sommige momenten graag alleen ben, is de waarschuwing voor sociaal isolement terecht. Het is nu niet een alarmerend probleem, het is niet zo dat ik koste wat kost alleen wil zijn. Ik ben altijd al een gesloten persoon geweest. Ik ga het niet snel vertellen wanneer er iets scheelt met mij, tenzij aan een echt goede vriend(in) die ik al jaren ken of iemand binnen mijn gezin. Het is iets dat er in sommige situaties voor zorgt dat ik gewoon ‘dichtklap’. Dit is deel van mijn karakter, en hoe hard ik ook probeer om eraan te werken, het zal nooit volledig verdwijnen. Dat is nu gewoon hoe ik ben.</p>
<p>Het andere minpunt, het feit dat ik me soms in details kan verliezen, is iets waar ik mezelf toch al meerde malen op heb betrapt. Soms moet ik tegen mezelf zeggen dat het goed genoeg is en dat ik niet té gedetailleerd moet gaan, want het zijn dan meestal details waar de meeste mensen al helemaal niet op letten. Niemand is perfect, dus ik heb ook nog een paar werkpunten.</p>

<h3>Enneagram</h3>
<p><i>Type 9 - De Vredestichter: Vrede en harmonie bewaren</i></p>
<p><i>Mensen van dit persoonlijkheidstype voelen in essentie een behoefte aan vrede en harmonie. Ze zijn geneigd om conflicten tot elke prijs te vermijden, of die nu intern of interpersoonlijk zijn. Omdat de mogelijkheid van conflict in het leven feitelijk alomtegenwoordig is, resulteert het verlangen van de Negen om dat te vermijden in het algemeen in een bepaalde mate van terugtrekking van het leven, en veel Negens zijn in feite introvert. Andere Negens leiden meer actieve, sociale levens, maar blijven desalniettemin in een bepaalde mate niet volledig betrokken, als om zichzelf te isoleren van de bedreigingen van hun gemoedsrust.</i></p>
<p>Het resultaat van de Enneagramtest sluit eigenlijk goed aan bij die van de voorgaande test. Volgens de test zijn veel Negens introvert en die introversie werd in de vorige test ook al bevestigd. Ook staat er hier ook weer dat zij zich op bepaalde momenten liever sociaal willen isoleren, wat ik in mijn voorgaande commentaar ook al had vernoemd. Soms wil ik mij gewoon terugtrekken uit de wereld en gewoonweg alleen zijn. Ik luister dan naar ‘rustige, kalmerende’ muziek om tot rust te komen en even alles te vergeten.</p>
<p>Het klopt ook dat ik liever ruzies vermijd dan ze te moeten oplossen. Tijdens een van de activiteiten van I1Talent moesten we een van onze talenten opschrijven en moest de rest raden van wie dat talent was. Ik had ‘bemiddelen’ opgeschreven en een van mijn vrienden had het vrijwel direct geraden. Dat bewijst dat niet enkel ik, maar ook mijn vrienden vinden dat dit bij mij past. </p>

<h3>Getuigenis</h3>
<p><i>Voor deze getuigenis heb ik iemand gekozen die mij al heel lang kent, namelijk mijn vader. Volgens hem zijn mijn positieve punten: plichtsbewustheid, stip- en nauwkeurigheid en gedreven- en vastberadenheid. Natuurlijk is niemand perfect en heeft hij ook een drie werkpunten gegeven: Introversie, geen empathie tonen en meer tijd doorbrengen met mijn familie.</i></p>
<div id="video">
    <iframe width="380" height="250" src="https://www.youtube-nocookie.com/embed/yAwHxhZKS18" frameborder="0" allowfullscreen></iframe>
</div>
<p>De positieve punten die mijn vader heeft opgenoemd, komen in grote lijnen goed overeen met de resultaten van de MBTI. Ik heb niet zoveel meer over deze punten te zeggen, omdat ik deze al in de voorbije twee testen al nader heb verklaard. Het enige dat ik er nog over kan zeggen, is dat mijn vader gelijk heeft. Als ik iets wil bereiken, dan ga ik er met volle kracht voor!</p>
<p>Het eerste verbeterpunt is wat de twee testen ook al hebben bewezen, mijn introversie. Het is, zoals ik al heb gezegd, al veel verbeterd tegenover vroeger en natuurlijk zal ik daar ook blijven aan werken. Een van de gevolgen van mijn introversie wijst op het derde verbeterpunt, het feit dat ik mij te veel afzonder van mijn familie en dus meer tijd met hen zou moeten doorbrengen. Dat is iets waar ik mezelf ook vaak op betrap en daar wil ik dus zeker verandering in brengen.</p>
<p>Het tweede verbeterpunt, geen empathie tonen, is dan iets dat recentelijk aan het licht is gekomen. Mijn moeder heeft de voorbije maanden niet in staat geweest om te gaan werken vanwege een burn-out. Ik wist dat dat niet goed was, maar ik heb er haar niet echt over aangesproken. Ik heb nooit gevraagd hoe het met haar ging of of ze zich al beter voelde. Het waren dingen die altijd wel op mijn gedachten lagen, maar weer vanwege mijn introversie, kwamen die er nooit uit. Ze heeft er mij dan ook over aangesproken. Ze dacht dat dat mij niet veel kon schelen en dat kwetste mij eigenlijk wel. Dit is volgens mij het belangrijkste werkpunt van de drie.</p>
