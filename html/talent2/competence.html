<p>Volgens de uitslag van de Competence Indicator ben ik een bewaker. Het is ook verbazingwekkend
    hoe
    goed de beschrijving van dit profiel bij mij past. Volgens de kernkwadranten van Ofman is een
    van
    mijn kernkwaliteiten perfectionisme en daarbij hoort ook de nodige winnaarsmentaliteit, die hier
    beschreven wordt. Het feit dat ik er niet tegen kan dat er mensen in mijn team zitten die niet
    volledig dezelfde mentaliteit hebben, had ik daar ook al aangekaart. Ook het feit dat ik
    veeleisend
    ben tegenover mezelf en anderen sluit hierop aan, en dat kan in sommige gevallen weleens
    gevaarlijk
    zijn. Te veeleisend zijn voor mezelf kan leiden tot te veel stress, en voor anderen leiden tot
    het
    feit dat ze mij minder leuk gaan vinden. Dat is natuurlijk nog een werkpuntje.</p>
<p>Wat me wel verbaast aan de uitslag is het feit dat bewakers goed leiding kunnen geven. Om eerlijk
    te
    zijn heb ik nooit echt een leiderstype in mezelf gezien, maar om die reden heb ik mezelf nooit
    echt
    aangeboden om bij iets leiding te geven. Het is misschien een verborgen eigenschap van mezelf
    die ik
    daarom nog niet ontdekt heb. Wellicht zou ik wat meer de leiding moeten nemen om te zien of die
    karaktereigenschap wel degelijk bij mij past, want daar ben ik in feite niet zo zeker van. </p>
<p>Een van de eigenschappen die dan wel weer bij mij past, is de ‘angst’ voor veranderingen en
    gebrek
    aan innovatie. Binnen samenwerkingen grijp ik meestal terug naar oude vertrouwde methodes, omdat
    ik
    er zeker van ben dat die werken. Ik verwacht dan uiteraard dat iedereen eerlijk zijn/haar deel
    doet
    en zijn/haar verplichtingen nakomt. Ik kan hierin soms wel overdrijven, ik besef dat zelf ook,
    en
    dat kan op bepaalde momenten mij wat minder sympathiek maken. Ik wil natuurlijk koste wat kost
    een
    project tot een goed einde brengen, maar dat zorgt ervoor dat ik soms minder rekening houd met
    de
    rest van de groep. Er moet ten slotte nog wat plezier in het samenwerken zitten, want anders
    gaat
    het meer tegen hun zin gedaan worden, en dat is al helemaal niet het doel van een goede
    samenwerking. Ikzelf heb de ingesteldheid van ergens mee te stoppen als ik het niet meer leuk
    vind.
    Ik zou dus soms wat meer met innovatieve manieren moeten afkomen om problemen op te lossen, in
    plaats van continu achter de mensen hun veren te zitten. Hard werken is niet altijd de
    oplossing,
    soms is het beter om ‘slim’ en efficiënt te werken.</p>