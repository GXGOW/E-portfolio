<p>
    <a href="https://www.facebook.com/events/1704771716503050/">The Basics of Cyber Security</a>, op
    zich een heel aansprekende naam voor een lezing. Je zou dan verwachten dat er verteld zou worden
    hoe je zwaktes en beveiligingslekken zou kunnen zoeken en gebruiken, en dat werd ook gedaan. De
    manier waarop was in de eerste plaats compleet tegen mijn verwachtingen in en bovendien vrij
    overweldigend, maar dat wil niet zeggen dat ik teleurgesteld was. Integendeel, ik was heel erg
    onder de indruk.
</p>
<p>Hoe zou je zelf zijn? Een vrij jonge kerel genaamd Bart Coppens, ik schat hem ergens halverwege
    de twintig, die een presentatie kwam geven over buffer overflows en andere (kleine)
    programmeerfouten die de beveiliging wel fataal zou kunnen worden. Voor iemand die slechts
    anderhalf jaar in de IT-wereld zit en enkel kennis heeft van de meer high-level programmeertalen
    als Java en C#, waren de voorbeelden in C en Assembler toch een beetje overweldigend. Ook het
    feit dat het allemaal gegeven werd door iemand die niet veel ouder was dan ikzelf was
    indrukwekkend, wat het hele gebeuren alleen maar boeiender maakte. Het was in het begin even
    wennen aan de low-level programmeertalen, maar eens ik de omschakeling had gemaakt, was het toch
    niet al te moeilijk om te volgen. Om eerlijk te zijn zou ik zelf nooit aan de slag gaan in die
    programmeertalen, want ze zien er mij daar toch net iets te ingewikkeld voor uit.</p>
<p>Een van de beelden die ik had over zo’n beveiligingslekken was dat het hem meestal over
    ingewikkelde scripts en code ging om die lekken te vinden en te gebruiken. Dat bleek helemaal
    niet waar te zijn. Het beruchte ‘Heartbleed’ bleek bijvoorbeeld niet meer te zijn dan een andere
    waarde aan de lengte van een buffer mee te geven. Dat lijkt wel simpel, maar je moet er maar
    opkomen om dat te proberen.</p>
<p>Dus kortom, een heel informatieve lezing die toch wat meer mijn ogen heeft opengetrokken over
    beveiliging. Ik wist wel dat het heel belangrijk is, maar dat het zelfs in zo’n kleine dingen
    kan zitten, was toch wel een beetje verbazingwekkend voor mij. Nu de rest van de wereld nog van
    het nut van updates, deftige antivirus en andere beveiligingen en we staan al een heel stuk
    verder.</p>