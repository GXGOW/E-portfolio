<img src="../images/Ofman.png" alt="Ofman">
<p>Om eerlijk te zijn heeft Ofman grotendeels werkpunten naar boven gehaald waarvan ik al op de
    hoogte
    was. Bijvoorbeeld mijn perfectionistische ingesteldheid. In principe is dat wel goed, maar ik
    heb
    zelf ook al gemerkt dat ik soms over kleine details waar vrijwel niemand op let zit te zeuren.
    Bovendien kwam tijdens Projecten-Workshops de allergie ervan naar boven, het feit dat ik mij
    doodergerde aan een van mijn groepsleden die toch meer lui dan ijverig was ingesteld. Maar goed,
    dat
    is verleden tijd en nu kunnen we er enkel maar uit leren. Daarbij ben ik zelf soms ook een
    beetje
    lui en een warhoofd, dus ik ga nu niet doen alsof ik de perfectie zelve ben.</p>
<p>Wat mij wel verbaast, is een van mijn valkuilen, namelijk rebelsheid. Ik ben wel iemand die niet
    zomaar altijd braaf in het gareel gaat lopen, maar echt rebels zou ik mezelf nu niet direct
    noemen.
    Dit ligt trouwens in nauw contrast met mijn introversie, een van mijn zwakheden die ook bij de
    vorige tests aan het licht kwam en waaraan ik nog steeds keihard aan het werken ben, al dan niet
    met
    wisselend succes. Ik ben er ondertussen toch al in geslaagd om wat vastberadener en zelfzekerder
    te
    zijn, dus dat is al een positieve evolutie. </p>
<p>Die introvertheid en bescheidenheid zorgen er daarbij ook voor, zoals het schema zegt, dat ik
    niet
    goed tegen egocentrische of arrogante mensen kan, en dat klopt zelfs. Dat is iets dat ik in het
    dagelijkse leven ook gemerkt heb. Met dat soort mensen kan ik helemaal niet overweg, zelfs nog
    minder dan met luilakken en chaoten. Het zal dus nog lastig worden om te leren werken met mensen
    die
    ik niet graag heb, maar een paar uitdagingen kunnen uiteraard geen kwaad. Het leven zou maar een
    saaie boel zijn als er niet een paar uitdagingen zijn.</p>